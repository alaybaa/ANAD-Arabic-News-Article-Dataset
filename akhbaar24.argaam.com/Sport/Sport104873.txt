الدولي المصري "ميدو" يعتذر عن الألفاظ الخارجة في الفيديو المسرب.. ويؤكد: بنهرز ونضحك 

 قدم لاعب منتخب مصر والزمالك السابق، أحمد حسام "ميدو" اعتذاره رسميا عن كل لفظ خارج عبر الفيديو المسرب له أمس الجمعة، في الاستوديو التحليلي لمباراة مصر والبرتغال والتي انتهت بفوز الأخير بهدفين لهدف. وأكد أنه وزملاؤه بيعتذروا عن الألفاظ الخارجة التي تم تسربها لهم عبر الفيديو أمس الجمعة أثناء فاصل مباراة مصر والبرتغال، مشيرا إلى أن هناك من خان الأمانة بنشر هذه الالفاظ عبر تسريب الفيديو. وجه ميدو حديثه للشباب المصدومين من الفيديو المسرب بقوله: "أما عن الشباب اللي عايشه الدور ومصدومين من الألفاظ وكده، وكانوا فاكرين إن احنا واحنا بنتكلم مع بعض بنبيع سبح وفوانيس، فبقولهم معلش ما تتخضوش ميدو عمره ما عمل نفسه ملاك، ولا عايز الناس تفتكره ملاك!!". وتابع: ‏"كلنا واحنا بيننا وبين بعض بنهزر وبنضحك، وأكيد لو أي حد سجل ليك إنت وصحابك في كلام أكتر من كده ممكن يطلع.. مره تانية باوعدكم هنجيب اللي سرب الفيديو ومش هنسيبه!! صباح الفل عليكم جميعاً!!". 